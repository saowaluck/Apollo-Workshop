ถามเพื่อนๆที่แต่งก่อนอยู่ ถ้าย้อนกลับไปได้ จะยังเลือกแบบเดิมไหมคะ
เราเป็นคนนึงที่แต่งก่อนอยู่ ซึ่งก่อนแต่งก็ดูๆกันมา 3-4 ปี คิดว่าก็น่าจะรับข้อดีข้อเสียกันได้ แม้ว่า lifestyle และนิสัยจะต่างกันบ้าง
แต่พอแต่งเดือนแรกๆนี่ปวดหัวมากค่ะ รู้สึกต้องใช้พลังปรับตัว เราค่อนข้างมีระเบียบ ส่วนแฟนไม่ค่อยมี เวลาเจอแฟนทำบ้านเลอะ ถอดเสื้อผ้าทิ้งเกลื่อนกลาด ใช้ห้องน้ำแล้วไม่เก็บ จานชามดองไม่ล้าง รู้สึกหงุดหงิดกลายเป็นยัยแก่ขี้บ่น แล้วยังมีเรื่องวินัยการใช้เงินที่ไม่ค่อยเหมือนกัน
คือตอนนั้นคิดเลยว่าถ้าได้มาอยู่ร่วมกันก่อนแต่ง อาจจะได้เลิกกันไป
แต่ตอนนั้นแต่งแล้วก็ได้แต่ทน ค่อยๆปรับจนอยู่กันด้วยดีมาถึงทุกวันนี้ค่ะ
ถ้าย้อนเวลาได้เพื่อนๆคิดว่าจะยังแต่งก่อนอยู่เหมือนเดิมไหมคะ หรืออยากจะทดลองใช้ชีวิตร่วมกันก่อนดี
