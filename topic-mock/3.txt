สอบถามค่ะ ใครเป็นเด็กจบใหม่ มีงานทำแล้ว และทางบ้านไม่ซับพอร์ตอีก เนื่องจากมีเงินเดือนแล้ว ควรทำอย่างไรดี
สวัสดีค่ะ เราจะมาขอคำแนะนำจากเพื่อนๆ เพื่อเป็นอีกหนึ่งแนวทางในการช่วยคิด เรื่องของการอยู่คนเดียวอย่างไรให้ได้ในอนาคต ขอบคุณค่ะ

   เราควรทำอย่างไรดีค่ะ พอดีเป็นนักศึกษาจบใหม่  ปกติทางบ้านคอยช่วยเหลือ ดูแลค่าใช้จ่ายทั้งหมดตลอด ไม่เคยมีปัญหาเรื่องเงินเลยค่ะ ตอนเรียนเราก็อยู่บ้านพักตัวเอง ไม่เคยอยู่หอเลย

   เราเรียนจบ ได้งานเรียบร้อย แต่สถานที่ทำงานนั้นไกลจากบ้านมาก และเราต้องเข้างานเป็นกะค่ะ เราจึงจำเป็นต้องย้ายมาอยู่หอพัก ทำให้เรามีค่าใช้จ่ายในส่วนนี้เพิ่มขึ้น ทางบ้านบอกว่าจะไม่ซับพอร์ตเราอีก

    ซึ่งจากที่เราคำนวณแล้ว เงินเดือนที่เราได้นั้น น้อยกว่าที่ทางบ้านเคยให้อยู่มาก ปกติเราพักอยู่บ้าน เราไม่มีค่าใช้จ่ายเลยค่ะ นอกจากค่าอาหาร และค่าเดินทางส่วนตัว

   เรากังวลมากเลยค่ะ ว่าเราควรจะทำอย่างไรต่อดี เพื่อนๆทำอย่างไรกันบ้างคะ เมื่อโดนหักดิบแบบนี้

    จากที่เคยไปเที่ยวบ่อยๆ เข้าสังคมเพื่อนฝูง เรียนคอร์สระยะสั้นนู่นนี่มากมาย แต่พอทำงานแล้ว เราจำเป็นต้องลดอะไรหลายๆอย่างลงมา เพราะกลัวไม่พอใช้ในแต่ละเดือน

     อยากถามว่าเพื่อนๆที่เคยมีประสบการณ์แบบนี้ ทำใจกันอย่างไงคะ มีวิธีคิดกันอย่างไร เพราะจากที่เราเคยมี กลายเป็นต้องคิดหน้า คิดหลัง คิดเผื่อวันอื่นๆ

     สิ่งที่เราเคยทำประจำ มันหายไป ต้องประหยัดมากๆ เพื่อนมีวิธีทำใจกันอย่างไรคะ ช่วงนี้เราดาวน์จริงๆค่ะ จากที่เคยลั๊นลาทุกวัน กลับต้องมานั่งคิดเรื่องเงินๆทองๆ เศร้าค่ะ  TT

ปล. หากพิมพ์ขาดตกบกพร่องต้องขออภัยด้วยนะคะ
ปล.2 ขอบคุณทุกความคิดเห็นล่วงหน้าค่ะ ^^
